46

spectat, proelium commisisse, ut militibus suis, quos
Dinarcho et Demareto ducibus in Carthaginiensium pro-
vinciam miserat, auxilium ferret. De numero militum
Timoleontis non convenit inter Plutarchum et Diodorum,
qui eum „non plures quam mille ducentos’' habuisse ait.
Longus est Diod. in describenda seditione, quaein Corin·
thiorum exercitu orta sit. Legimus apud eum, cum Co-
rinthii in agrum Agrigentinum pervenissent, repentinam
turbam et tumultum in exercitu esse coortum. Erat
inter mercenarios Thrasius quidam, homo turbulentus,
qui cum Phocensibus templum Delphicum diripuerat.
Ille, qui inter paucos ad id usque tempus sacrilegii poenas
divinas effugisset, seditiosa oratione mercenarios ad defec-
tionem impellere coepit: Timoleontem male sanum milites
suos ad manifestam perniciem ducere, qui Carthaginienses
numero tanto superiores, omni apparatu belli instructis-
simos se victurum diceret, militum corpora in discrimen
committens, cum propter inopiam ne stipendium quidem
iamdudum militibus debitum persolvisset ; converso itinere
Syracusas reverterentur et stipendium reposcerent, neve
ad desperatam expeditionem se duci paterentur. Merce-
nariis Thrasio libenter obtemperantibus et seditionem
moventibus, Timoleon multis precibus pollicitationibusque

vix tumultum sedavit. Nihilo secius Thrasium M milites

